<!DOCTYPE html>
<html>
<head>
<meta charset="ISO-8859-1">
<title>ZOOTROPOLIS</title>

<style type="text/css">
p{
  text-align: center ;  
  font: 50px Comic sans MS;
  margin-top: 5px;
}

p.trama{
text-align: center ;  
  font: 15px Comic sans MS;
  margin-left: 5px;
   margin-right: 5px;
   
}



</style>
</head>
<body>
<p>ZOOTROPOLIS</p>
<BR>
<p class="trama">
Judy Hopps è una coniglietta che, fin dall'età di 9 anni, sogna di diventare una poliziotta. Nonostante il terrore dei suoi genitori e il pestaggio del gradasso volpacchiotto Gideon Gray, non smette di credere in se stessa. Da adulta, infatti, riesce ad essere la migliore del corso di addestramento e ad entrare nel corpo di polizia della città di Zootropolis. Quest'ultima non è una città come tutte le altre: è infatti composta da quartieri realizzati come veri e propri habitat per i cittadini mammiferi che li abitano, dove specie tradizionalmente predatorie e predate vivono fianco a fianco, all'insegna della civiltà, sebbene i secondi a volte dimostrino un certo timore nei confronti dei loro forti vicini. Il distretto di polizia di Judy è popolato principalmente da grossi animali: a causa delle sue dimensioni minute viene spedita a lavorare come ausiliario del traffico.[3]
Durante il suo primo giorno di lavoro, l'attenzione di Judy viene attratta dal comportamento circospetto di una volpe di nome Nick Wilde, all'interno di una gelateria. Quest'ultimo si presenta come un amorevole padre che vuole comprare un ghiacciolo Jumbo al proprio figlio, ma il proprietario elefante si rifiuta di servire delle volpi. Judy decide di intervenire contro quell'ingiustizia e costringe il gelataio a dare ai due quanto ordinato. Subito dopo, Judy scopre che Nick utilizza l'enorme ghiacciolo per ricavarne altri più piccoli e rivenderli. Arrabbiata per essere stata imbrogliata, la coniglietta accusa la volpe di commercio senza licenza e di falsa pubblicità, però risulta essere tutto in regola. Il giorno dopo, mentre Judy continua svogliatamente il suo compito di ausiliario del traffico, Duke Donnolesi, una donnola, rapina un negozio di fiori e la coniglietta si getta subito al suo inseguimento. Sebbene Judy catturi il fuggitivo, il suo capo, il direttore Bogo, la rimprovera per non aver rispettato il compito assegnatole. Proprio in quel momento, entra nell'ufficio una lontra, la signora Otterton, che chiede aiuto per ritrovare suo marito, scomparso da diversi giorni. Judy si offre di risolvere il caso e il direttore, per non perdere la faccia, è costretto ad accettare. Judy, però, ha solo 48 ore per trovare una soluzione, altrimenti dovrà dare le dimissioni e restituire il distintivo. Grazie ad una foto, Judy scopre che il signor Otterton aveva comprato uno dei ghiaccioli di Nick e decide di far partire le indagini proprio da lui. Rintracciatolo, costringe la volpe ad aiutarla registrandolo mentre si vanta degli introiti del traffico dei ghiaccioli e incastrandolo per evasione fiscale.
Nick ricorda che la lontra era stata vista l'ultima volta nei pressi di un centro benessere naturista, dove Yax, uno strampalato yak, si ricorda del numero di targa della vettura. Nick e Judy corrono allora alla motorizzazione civile, dove dei lentissimi bradipi risalgono al possessore dell'auto. Tutto è così lento che quando i due escono è già notte, però hanno una traccia da seguire: l'auto appartiene infatti a Mr.Big, il toporagno-boss malavitoso della città. Acciuffati dai suoi scagnozzi orsi polari e portati al suo cospetto, i due si salvano solo perché è il giorno del matrimonio di Fru Fru, la figlia del boss, che il giorno prima era stata salvata proprio da Judy per la strada, mentre inseguiva la donnola. Vengono così indirizzati a casa di Manchas, una pantera autista che aveva guidato la macchina che trasportava il signor Otterton. Manchas racconta che la lontra era letteralmente impazzita e che, poco prima di diventare selvaggia aveva fatto riferimento a dei, non meglio specificati, "ululatori notturni". Tuttavia, pochi istanti dopo anche l'autista diventa aggressivo e i due devono scappare, chiamando i rinforzi. Dopo una lunga fuga, i due riescono ad incatenare la pantera ad un palo pensando di usarla come prova, ma quando i colleghi di Judy arrivano la pantera si è dileguata e la coniglietta rischia di venire screditata: viene però difesa da Nick, che decide di accompagnarla nel prosieguo delle indagini. Compreso quanto lui e Judy siano simili, Nick le racconta il motivo per cui è diventato un trafficante: quando era piccolo il suo sogno era entrare nei Boy scout ma, essendo l'unico predatore del gruppo, venne preso di mira dagli altri membri, che arrivarono al punto di mettergli una museruola per il semplice fatto che fosse una volpe; da allora, comprendendo che agli occhi del mondo la sua specie sarebbe stata sempre considerata "disonesta e inaffidabile", decise che non avrebbe più cercato di essere qualcos'altro.
Attraverso l'aiuto del vicesindaco Bellwether, una mite pecorella amica di Judy che permette loro di accedere al sistema di videosorveglianza stradale della città, riescono a scoprire che la pantera è stata presa da alcuni lupi e portata in un ospedale apparentemente dismesso nei pressi di una cascata. Inizialmente, essendo questi animali noti per i loro ululati, Judy e Nick immaginano che siano loro gli "ululatori notturni". Sul luogo scoprono infatti i 14 animali, che erano precedentemente dati per scomparsi, rinchiusi in gabbie, tutti predatori inferociti. Improvvisamente, entra nel corridoio delle celle il rispettabile sindaco della città, un leone, che discute del fenomeno inspiegabile con una dottoressa tasso, confessando di aver sequestrato i predatori inselvatichiti per proteggere la propria poltrona e la propria immagine pubblica. Judy riesce a filmare tutto e a chiedere rinforzi dalla centrale. Alla conferenza stampa che segue l'arresto dei malfattori, Judy non può fare a meno di far notare che gli animali resi selvaggi siano tutti predatori, e dà la colpa dell'accaduto a una recrudescenza del loro carattere aggressivo insito nel DNA. Nick è molto offeso dalle parole della coniglietta, poiché capisce che lei non ha superato del tutto i pregiudizi sulle volpi, e straccia la domanda di ammissione all'Accademia di polizia datagli da Judy. Nei giorni seguenti, la sfiducia e il sospetto serpeggiano ormai tra le prede della città - il 90% degli abitanti di Zootropolis - a sfavore dei loro vicini predatori. Ciò scoraggia Judy, soprattutto quando anche i suoi amici predatori sono messi all'indice; quindi, delusa dalle sue stesse parole, Judy decide di rassegnare le dimissioni e tornare in campagna dai suoi genitori.
Un giorno Judy, grazie all'aiuto dei suoi genitori e di un redento Gideon Gray, scopre che in campagna si usano dei fiori azzurri per scacciare gli insetti e delimitare le proprietà, chiamati in gergo proprio "ululatori notturni". Il succo di tali piante ha la capacità di rendere aggressivi gli animali, qualsiasi essi siano, anche i teneri coniglietti. Tornata di corsa a Zootropolis, va in cerca di Nick e, tra le lacrime, lo prega di aiutarla. La volpe la perdona e i due si riconciliano. Subito dopo, vanno alla ricerca della stessa donnola che Judy aveva sorpreso a rubare proprio dei bulbi di quella pianta e dopo averla convinta a parlare, anche grazie al'aiuto di Mr.Big (di cui ora Judy è la madrina della futura nipote), riescono a scoprire l'acquirente. Risalgono così a un laboratorio segreto dentro un vecchio vagone della metro in una stazione abbandonata, in cui alcuni montoni coltivano i fiorellini azzurri, da cui viene poi estratto il succo e condensato in proiettili che vengono sparati su ignari animali, tutti predatori. Tale scelta non è casuale: si tratta infatti di un'organizzazione criminale di animali prede, decisi a mettere in cattiva luce i predatori che occupano posizioni di prestigio in città, comandati dal nuovo sindaco, proprio l'amica di Judy, la pecorella Bellwether.
Nonostante una fallimentare fuga dai suoi scagnozzi, Judy e Nick riescono a registrare una sua confessione e incastrarla, facendola così arrestare. Grazie all'esempio di Judy, anche Nick entrerà nella polizia: è la prima volpe che ci riesce, superando i pregiudizi che vogliono tali animali come ingannatori e malfidati. La città festeggia la ritrovata pace tra prede e predatori con un concerto della superstar Gazelle.
</p>
</body>
</html>