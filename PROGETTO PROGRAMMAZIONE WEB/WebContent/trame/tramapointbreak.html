<!DOCTYPE html>
<html>
<head>
<meta charset="ISO-8859-1">
<title>POINT BREAK</title>

<style type="text/css">
p{
  text-align: center ;  
  font: 50px Comic sans MS;
  margin-top: 5px;
}

p.trama{
text-align: center ;  
  font: 15px Comic sans MS;
  margin-left: 5px;
   margin-right: 5px;
   
}



</style>
</head>
<body>
<p>POINT BREAK</p>
<BR>
<p class="trama">
Una banda di quattro rapinatori assalta da più di tre anni le banche della contea di Los Angeles: la loro caratteristica è di avere il volto nascosto dalle maschere di gomma raffiguranti quattro ex presidenti (Ronald Reagan, Lyndon B. Johnson, Richard Nixon e Jimmy Carter). L'FBI, che non è mai riuscita a risalire alla loro vera identità, è sulle loro tracce senza però avere nessun elemento concreto.
Alla sezione di Los Angeles giunge l'agente speciale Johnny Utah, un giovane ambizioso appena diplomatosi a pieni voti, che viene messo in coppia con Angelo Pappas, un anziano professionista e veterano del Vietnam, che ha una teoria: essa, basata su dei campioni di terra e sabbia ritrovati e mai presa sul serio da colleghi e superiori, si fonda sul ritenere che gli ex presidenti sono surfisti che con le rapine - che realizzano solo in estate - finanziano la loro vita libera così da potersi trasferire durante l'inverno in giro per il mondo, alla ricerca delle località con il clima e le onde migliori. Johnny segue la teoria del suo compagno e si infiltra nel mondo del surf; dopo aver comprato una tavola inadatta e rischiato di affogare, viene salvato da Tyler, una giovane ma molto esperta surfista da cui riesce a farsi insegnare i rudimenti del surf e successivamente, grazie al suo passato di campione di football americano, ha modo di partecipare ad una partita sulla spiaggia dove conoscerà Bodhi, un personaggio che gode di grande considerazione in quel mondo.
Bodhi, diminutivo di Bodhisattva, è definito da Tyler, sua ex compagna, come un "cercatore", ossia colui che è alla perenne ricerca dell'onda perfetta, e Johnny inizia a frequentarlo, venendo anche aiutato da lui durante una rissa con altri surfisti, e ad apprezzarne lo spirito; tale apprezzamento viene ricambiato da Bodhi, che ne stima il coraggio e la passione, continuando tuttavia ad indagare, senza successo, mentre gli ex presidenti continuano indisturbati nella loro attività, fino al momento in cui il giovane agente crede di riconoscere dagli atteggiamenti dei suoi amici gli stessi dei rapinatori ed il giorno dopo si apposta con Angelo di fronte alla banca che ritiene sarà attaccata. L'intuizione si rivela giusta ma tre di loro riescono a fuggire in macchina mentre Bodhi viene inseguito a piedi da Johnny che però, riconoscendo l'amico dietro la maschera, esita a sparargli e gli consente così di fuggire.
Saltata la sua copertura, Johnny viene attirato in un tranello da Bodhi, che lo costringe, dopo un lancio di skydiving, a partecipare ad una rapina insieme agli altri ex presidenti, sotto la minaccia di fare uccidere Tyler da un complice; nella rapina uno dei quattro viene ucciso e anche un poliziotto fuori servizio trova la morte nella sparatoria: Johnny viene quindi arrestato e Angelo insiste per prenderlo in custodia personalmente. Johnny gli confida che i rapinatori stanno partendo dal vicino aeroporto, dove li raggiungono.
Johnny prova a trattare, ma la situazione precipita: ne segue uno scontro a fuoco in cui Angelo e un secondo rapinatore restano uccisi mentre un terzo viene ferito gravemente. Una volta in volo i due criminali si lanciano con gli unici paracadute disponibili: Johnny, disperato perché non conosce la sorte della ragazza, si lancia nel vuoto riuscendo ad aggrapparsi a Bodhi; una volta a terra anche il rapinatore Roach muore, mentre Johnny, ancora infortunato al ginocchio, non può continuare l'inseguimento di Bodhi, che si allontana con i soldi, ottenendo però di liberare Tyler, di cui è innamorato e che gli perdona finalmente di aver taciuto sul proprio incarico di poliziotto.
Un anno dopo Johnny giunge a Bells Beach, in Australia: sembra un uomo molto cambiato nell'aspetto e negli atteggiamenti e sulla spiaggia, durante una violenta mareggiata, incontra Bodhi, arrivato in quel luogo per cavalcare le onde nella cosiddetta "tempesta del cinquantennio", un evento di cui aveva parlato in precedenza a Johnny e che quest'ultimo sapeva che non si sarebbe perso. Dopo una breve zuffa l'agente riesce ad ammanettare l'amico in attesa dell'arrivo dei poliziotti australiani, ma Bodhi lo prega di lasciarlo andare poiché non riuscirebbe mai a sopravvivere in una gabbia e l'amico, intuendo quello che succederà, apre le manette e gli lascia coronare l'ultimo sogno di una vita, allontanandosi e gettando il suo distintivo in quanto anche lui non ha più nulla da chiedere alla sua professione, terminando quella parte della sua vita ed aprendone un'altra, forse dedicata alla sua passione del surf che, dal momento che l'ha conosciuto, pratica a suo dire ogni giorno.
Il film si chiude con le immagini di Bodhi che subito dopo essere stato rilasciato da Johnny tenta di cavalcare un'onda gigantesca che inevitabilmente lo travolge, lasciando intuire la sua fine.
</p>
</body>
</html>