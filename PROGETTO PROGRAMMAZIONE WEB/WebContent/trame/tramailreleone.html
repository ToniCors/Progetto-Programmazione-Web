<!DOCTYPE html>
<html>
<head>
<meta charset="ISO-8859-1">
<title>IL RE LEONE</title>

<style type="text/css">
p{
  text-align: center ;  
  font: 50px Comic sans MS;
  margin-top: 5px;
}

p.trama{
text-align: center ;  
  font: 15px Comic sans MS;
  margin-left: 5px;
   margin-right: 5px;
   
}



</style>
</head>
<body>
<p> IL RE LEONE</p>
<BR>
<p class="trama">
Nelle Terre del Branco africane, governate dai leoni, gli animali della savana celebrano alla Rupe dei Re la nascita del futuro re Simba, figlio dei sovrani Mufasa e Sarabi. Il fratello minore di Mufasa, Scar, che non presenzia volutamente alla cerimonia, è geloso del cucciolo neonato, che lo scalza di diritto dalla linea di successione al regno.
Pochi mesi dopo, Simba sta crescendo ed è diventato un curioso leoncino. Mufasa lo porta così a visitare il regno, spiegandogli l'andamento del Cerchio della Vita e, inoltre, quali siano i luoghi dove non può spingersi.
Simba si reca dallo zio Scar, che lo istiga a visitare un cimitero di elefanti proibito. Il giovane leone porta con sé la migliore amica Nala, e dopo aver distratto Zazu, il maggiordomo di corte che li accompagna, i due cuccioli si avviano al cimitero. Giunti sul posto, i due vengono attaccati dalle tre iene Shenzi, Banzai e Ed: la zona infatti, ben oltre i confini delle Terre del Branco, è il loro territorio. I cuccioli, dopo un inseguimento da parte delle iene, vengono salvati da Mufasa, avvisato da Zazu in tempo. Scar, dall'alto di una grotta, assiste alla scena non visto dal fratello.
Mufasa, deluso dal comportamento del figlio, gli spiega di nuovo quali siano le responsabilità di un re e, una volta riappacificatocisi, del fatto che veglierà sempre su di lui, assieme ai grandi re del passato. Nel frattempo Scar, raggiunte le iene, complotta insieme a loro per uccidere fratello e nipote, in modo da poter usurpare il trono.
Il giorno dopo, Scar conduce Simba all'interno di una gola, con la scusa che Mufasa abbia una sorpresa per lui. Nel mentre, le tre iene inducono una mandria di gnu a correre nella gola, travolgendo quindi il leoncino, rimasto solo. Mufasa, avvertito da Scar che mira prima di tutto alla sua morte, accorre per salvare il figlio, mettendolo in salvo su di una roccia. Mentre il leone comincia la risalita arrampicandosi sulle rocce, chiede aiuto al fratello: Scar in un primo momento lo trattiene, mimando un aiuto nei suoi confronti, ma subito dopo, augurando "lunga vita al re", provoca la morte del fratello rigettandolo brutalmente tra la mandria impazzita. Simba, che assiste alla scena disperandosi, non può però vedere, nel tumulto generale, che l'assassino di suo padre sia proprio lo zio: pensa, infatti, che Mufasa abbia semplicemente perso la presa dalle rocce a cui si stava aggrappando. Il cucciolo, raggiunto il corpo esanime del padre, viene avvicinato dallo zio, che fa ricadere la colpa su di lui e gli intima di fuggire lontano. Mente Simba corre via, Scar ordina alle iene di inseguirlo ed ucciderlo; il cucciolo, tuttavia, riesce a sfuggire ai tre animali. Scar, eliminati fratello e nipote, si autoproclama re delle Terre del Branco, permettendo ad una moltitudine di iene di vivere insieme agli altri animali.
Simba, dopo un lungo cammino, sviene stremato in un deserto. Qui viene trovato da Timon e Pumbaa, un suricato e un facocero, che lo prendono con loro rimettendolo in salute. Simba cresce insieme ai due nuovi amici, all'insegna del motto "Hakuna Matata" (senza pensieri).
Anni dopo, Simba è diventato un leone adulto e forte, ed un giorno si ritrova a salvare Timon e Pumbaa da una leonessa affamata, che si rivela essere Nala. I due, stupiti di ritrovarsi dopo tanto tempo, si innamorano subito dopo. Nala chiede a Simba di tornare a casa a prendersi il suo posto, ma il giovane leone è ancora troppo scosso dal suo passato per tornare indietro. A convincere Simba penserà Rafiki, ex consigliere di Mufasa, che gli mostra lo spirito di suo padre. Il leone, incoraggiato dai consigli dell'amato genitore, parte alla volta del regno, accompagnato dai due amici e da Nala.
Giunto alle Terre del Branco, diventate ormai un deserto desolato a causa del malgoverno di Scar, Simba sfida lo zio ad andarsene, dopo averlo visto colpire la madre Sarabi. Scar, che riesce a mettere alle strette Simba, lo costringe a rivelare le sue colpe per la morte di Mufasa. Quando l'usurpatore riesce però a bloccare il nipote in bilico sulla rupe, gli rivela di essere il vero assassino del defunto re. Simba, infuriato, riesce a sollevarsi e ad obbligare lo zio a rivelare tutta la verità. Scar implora pietà al giovane nipote, dando la colpa di tutto alle iene. Simba intima a Scar di andarsene, che dopo aver finto di accettare, lo attacca a tradimento. Simba riesce ad avere la meglio sullo zio, gettandolo dalla rupe. Scar sopravvive alla caduta, ma viene attaccato e poi ucciso dalle iene, che lo hanno sentito, poco prima, addossare la colpa su di loro.
Simba, trionfante e riconosciuto come legittimo sovrano dal resto degli animali, comincia il suo governo alla Rupe. Qualche tempo dopo, con Timon e Pumbaa al loro fianco, Simba e Nala presentano il proprio cucciolo agli animali, e il Cerchio della Vita continua il suo corso.
</p>
</body>
</html>