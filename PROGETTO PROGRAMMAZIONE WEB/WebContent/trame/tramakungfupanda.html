<!DOCTYPE html>
<html>
<head>
<meta charset="ISO-8859-1">
<title>KUNG FU PANDA 3</title>

<style type="text/css">
p{
  text-align: center ;  
  font: 50px Comic sans MS;
  margin-top: 5px;
}

p.trama{
text-align: center ;  
  font: 15px Comic sans MS;
  margin-left: 5px;
   margin-right: 5px;
   
}



</style>
</head>
<body>
<p> KUNG FU PANDA 3</p>
<BR>
<p class="trama">
Nel mistico Regno degli Spiriti, Oogway viene attaccato e sconfitto da Kai, suo vecchio nemico, che ruba il suo Chi e lo tramuta in un piccolo amuleto di giada. Tuttavia prima di soccombere Oogway avverte Kai che il suo destino è quello di essere sconfitto dal Guerriero Dragone. Kai incurante dei suoi avvertimenti accetta la sfida e utilizza il Chi sottratto ad Oogway per tornare nel Mondo dei Mortali per distruggere tutto ciò che Oogway ha creato e cancellarne il ricordo (come Oogway aveva fatto con lui).
Nel frattempo nel Regno dei Mortali, Shifu annuncia a Po e ai Cinque Cicloni il suo ritiro dalla carica di maestro e passa il ruolo di insegnante del Palazzo di Giada a Po. Po non si sente ancora pronto per tale incarico e infatti i suoi tentativi di addestrare i Cinque Cicloni finiscono disastrosamente. Demoralizzato dal suo fallimento Po chiede aiuto a Shifu confidandogli che non vuole prendersi la responsabilità di diventare un maestro in quanto a lui basta essere quello che già, ma Shifu gli ribatte che "se fai solo quello sai fare non sarai mai più di quello che sei già", mettendo in discussione cosa voglia veramente dire essere il Guerriero Dragone, e affermando che anche un maestro può imparare qualcosa mostrando a Po la tecnica per donare il Chi. Prima di congedare Po, Shifu gli consiglia di non cercare di cambiare per diventare un insegnante ma cercare di essere solo se stesso, lasciando ancora più pieno di dubbi il povero panda.
Nel frattempo, Kai giunge finalmente nel Mondo dei Mortali e ordina ai suoi schiavi di giada (in realtà gli spiriti di maestri kung fu a cui ha rubato il Chi) di trovare gli allievi di Oogway e portarli da lui. Nella Valle della Pace, Po ritorna al ristorante del suo padre adottivo Mr. Ping dove si confessa con quest'ultimo e scopre che qualcuno sta battendo il suo record di mangiata di ravioli al vapore. Il misterioso individuo si rivela essere un panda di nome Li Shang che afferma di cercare suo figlio. Po lo riconosce subito come suo padre e i due legano molto in fretta, suscitando la gelosia di Mr. Ping. Poco dopo aver presentato suo padre ai suoi amici, il villaggio viene attaccato dagli zombi di giada di Kai, che vengono ritirati da quest'ultimo dopo aver scoperto la locazione del Palazzo di Giada. Dopo una lunga ricerca Po e gli altri scoprono la vera storia di Kai: un tempo lui e Oogway erano grandi amici, tanto da considerarsi fratelli. Durante un'imboscata Oogway venne ferito gravemente e Kai lo trasportò fino ad un luogo di cura, un villaggio segreto di panda che curarono Oogway grazie al potere del Chi. Tuttavia la brama di potere di Kai lo portò a tradire il suo amico e a inventare una sua personale tecnica per rubare il Chi degli altri, per questo Oogway fu costretto a sconfiggerlo e ad esiliarlo nel Regno degli Spiriti, e se mai fosse tornato sulla terra l'unico a poterlo sconfiggere sarebbe stato il "Maestro del Chi". Li Shang afferma di conoscere il potere del Chi e consiglia a Po di venire con lui al villaggio segreto dei panda dove ora vive, per riscoprire cosa voglia dire essere un panda e addestrarlo all'uso del Chi. Così Li Shang, Po e Mr. Ping (che non vuole lasciare Po da solo con suo padre per paura di perderlo) si mettono in viaggio, mentre Shifu e i Cinque Cicloni rimangono a proteggere la valle, e Mantide e Gru vengono inviati a rintracciare Kai. Una volta arrivati al villaggio Po viene iniziato da suo padre agli usi e costumi dei panda (mangiare smisuratamente, rotolare invece di camminare e le arti della bella vita), simpatizzando subito con i vari panda, soprattutto con Mei Mei, la danzatrice col nastro del villaggio. Nonostante la sua missione, Po viene contagiato dalla vita serena dei panda sentendosi per la prima volta accolto da persone come lui.
Nel frattempo, Mantide e Gru insieme a Maestro Orso (un orso), Pollo (un pollo) e Croc (un coccodrillo) trovano Kai, ma vengono tutti facilmente sconfitti dallo spirito guerriero che assorbe il loro Chi. Intanto al villaggio dei panda Li Shang parla a Po di sua madre e di come dopo che il suo villaggio natale fu distrutto da Lord Shen e aver perso sua moglie e Po fece rifugiare i panda in un villaggio segreto sulle montagne. Intanto Kai arriva al Palazzo di Giada e lo distrugge, ma non prima di aver rubato il Chi di Scimmia, Vipera e Shifu, mentre Tigre riesce a scappare e a raggiungere Po per avvertirlo che Kai sta arrivando per sconfiggere lui e tutti i panda. Li Shang ordina a tutti i panda di fuggire ma Po vuole rimanere per combattere Kai, chiedendo insistentemente a suo padre di insegnarli la tecnica del Chi, ma Li gli rivela infine che nessuno conosce più tale tecnica e ha mentito a Po per poterlo proteggere. Arrabbiato con il padre, Po comincia ad allenarsi da solo, ma dopo essersi confrontato con Tigre capisce che non può farcela da solo. Mr. Ping convince Li Shang ad appoggiare il figlio e convince tutti i panda ad aiutare Po. Po all'inizio scettico capisce che lui può insegnare il kung fu ai panda sfruttando le loro abilità e le loro azioni quotidiane elaborando un piano per salvare il loro villaggio.
Il mattino seguente Kai arriva al villaggio e manda i suoi zombi di giada a catturare Po, ma questi vengono sconfitti dai panda, mentre Po riesce ad avvicinarsi a Kai per poterlo finire con la Presa del dito Wuxi (la stessa mossa utilizzata da Po per sconfiggere Tai Lung, nel primo film). Tuttavia, il piano fallisce poiché tale mossa funziona solo sui mortali mentre Kai è uno spirito guerriero. Questo permette a Kai di avere il sopravvento su Po che per salvare tutti decide di usare la Presa del dito Wuxi su se stesso portando con sé Kai nel Regno degli Spiriti. Furioso Kai si scaglia su Po e riesce quasi a rubargli il Chi, ma grazie al sostegno di tutti i panda, di Ping e di Tigre che riscoprono il potere di donare il Chi, Po si libera dalla presa di Kai e dopo aver capito cosa voglia veramente dire essere il Guerriero Dragone, diventa anche "Maestro del Chi", proiettando un'aura dorata a forma di dragone cinese, con cui riesce ad avere la meglio su Kai che tuttavia rifiuta di arrendersi. Po allora dona tutto il suo Chi a Kai, che pensa di aver vinto ma si rende conto troppo tardi che il suo potere è troppo e ne viene distrutto, liberando anche tutti i guerrieri che aveva imprigionato. Nonostante tutto sia tornato alla normalità, Po rimane nel Regno degli Spiriti dove incontra Oogway che finalmente svela il motivo per cui Po è stato scelto come Guerriero Dragone: Oogway aveva visto i suoi antenati panda usare benevolmente il Chi e aveva capito che solo un loro discendente avrebbe potuto accomunare passato e futuro, yin e yang, e rivelandosi il suo vero e unico successore, svelando inoltre che era stato lui a svelare a suo padre che Po era vivo. Oogway dona a Po un bastone mistico per poter tornare nel Mondo dei Mortali e lo congeda benevolmente, Po ritorna sulla terra dove viene accolto da tutti i suoi conoscenti accettando il suo ruolo di maestro, insegnando la tecnica del "Dono del Chi" ai suoi amici e familiari, tra cui Shifu.
</p>
</body>
</html>