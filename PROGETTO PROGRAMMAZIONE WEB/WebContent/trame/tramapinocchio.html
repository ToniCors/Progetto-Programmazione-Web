<!DOCTYPE html>
<html>
<head>
<meta charset="ISO-8859-1">
<title>PINOCCHIO</title>

<style type="text/css">
p{
  text-align: center ;  
  font: 50px Comic sans MS;
  margin-top: 5px;
}

p.trama{
text-align: center ;  
  font: 15px Comic sans MS;
  margin-left: 5px;
   margin-right: 5px;
   
}



</style>
</head>
<body>
<p>PINOCCHIO</p>
<BR>
<p class="trama">
Pinocchio è un film del 1940 diretto da registi vari. È un film d'animazione prodotto dalla Walt Disney Productions e basato sul romanzo di Carlo Collodi Le avventure di Pinocchio. Storia d'un burattino (1883). È il secondo Classico Disney. Con questo nuovo film d'animazione, Walt Disney sperava di ripetere il successo di Biancaneve e i sette nani (1937), ma la seconda guerra mondiale non permise di raggiungere il risultato desiderato. Inoltre, Walt Disney era allo stesso tempo su un progetto più ambizioso, Fantasia (1940). Il film fu distribuito nei cinema degli Stati Uniti dalla RKO Radio Pictures il 7 febbraio 1940.
La trama del film coinvolge un vecchio falegname di nome Geppetto che intaglia un burattino di legno di nome Pinocchio, il quale viene portato in vita dalla Fata Azzurra, che gli dice che può diventare un bambino vero se si dimostra "bravo, coraggioso, disinteressato". Così iniziano le avventure del burattino per diventare un bambino vero, che coinvolgono molti incontri con una serie di loschi personaggi. Il film venne adattato da Aurelius Battaglia, William Cottrell, Otto Englander, Erdman Penner, Joseph Sabo, Ted Sears e Webb Smith dal libro di Collodi. La produzione fu supervisionata da Ben Sharpsteen e Hamilton Luske, e le sequenze del film vennero dirette da Norman Ferguson, T. Hee, Wilfred Jackson, Jack Kinney e Bill Roberts. Pinocchio fu una conquista rivoluzionaria nel settore degli effetti animati, dando movimento realistico a veicoli, macchinari ed elementi naturali come pioggia, fulmini, neve, fumo, ombre e acqua. Grazie ai suoi risultati significativi nelle tecniche di animazione, è spesso considerato il capolavoro finale di Disney. Esso è tuttavia molto più cupo degli altri Classici Disney.
Le analisi critiche di Pinocchio lo identificano come un semplice racconto morale che insegna ai bambini i benefici del duro lavoro e dei valori della classe media. Anche se divenne il primo film d'animazione a vincere un premio Oscar competitivo - vincendone due, per la migliore colonna sonora e la migliore canzone per "Una stella cade" - inizialmente fu un flop. Realizzò infine un profitto nella sua riedizione del 1945, e oggi è considerato tra i migliori Classici Disney mai fatti, e uno dei migliori film d'animazione di tutti i tempi, con un raro punteggio del 100% sul sito Rotten Tomatoes. Il film e i personaggi sono ancora prevalenti nella cultura popolare, apparendo in vari parchi Disney e in altre forme di intrattenimento. Nel 1994 Pinocchio venne inserito nel National Film Registry degli Stati Uniti per essere "culturalmente, storicamente o esteticamente significativo".
</p>
</body>
</html>