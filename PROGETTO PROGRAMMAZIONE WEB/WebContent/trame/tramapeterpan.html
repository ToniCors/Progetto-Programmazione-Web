<!DOCTYPE html>
<html>
<head>
<meta charset="ISO-8859-1">
<title>PETER PAN</title>

<style type="text/css">
p{
  text-align: center ;  
  font: 50px Comic sans MS;
  margin-top: 5px;
}

p.trama{
text-align: center ;  
  font: 15px Comic sans MS;
  margin-left: 5px;
   margin-right: 5px;
   
}



</style>
</head>
<body>
<p>PETER PAN</p>
<BR>
<p class="trama">
Come il narratore racconta al pubblico, quella di Peter Pan è una storia "di ieri come di domani", ma ha inizio nella Londra edoardiana, nel quartiere di Bloomsbury, dove i preparativi di Agenore e Mary Darling per partecipare a una festa sono sconvolti dalle buffonate dei bambini, Gianni e Michele, che recitano una storia di Peter Pan e i pirati che gli è stata raccontata dalla loro sorella maggiore, Wendy. Il loro padre, che è stufo delle storie che hanno reso i suoi figli meno pratici, dichiara con rabbia che Wendy è diventata troppo grande per continuare a stare nella stanza dei bambini con loro, ed è il momento per lei di crescere e di avere una stanza tutta per sé. Quella notte, i tre bambini ricevono la visita nella loro stanza di Peter Pan in persona, che insegna loro a volare con l'aiuto della sua amica fata Trilli, e li porta con sé verso l'Isola che non c'è.
Una nave di pirati è ancorata al largo dell'Isola che non c'è, comandata dal malvagio Capitan Uncino con il suo assistente Spugna. Uncino trama arditamente per vendicarsi su Peter Pan per avergli tagliato la mano, ma trema quando arriva il coccodrillo che l'ha mangiata; ora il coccodrillo lo insegue, sperando di gustare di più. Uncino crea anche un piano per trovare il nascondiglio di Peter usando le conoscenze di Giglio Tigrato. L'irrequietezza dell'equipaggio viene interrotta dall'arrivo di Peter e i Darling. I bambini li evitano facilmente e, nonostante un trucco dalla gelosa Trilli per far uccidere Wendy, incontrano i Bambini Sperduti: sei ragazzini in pigiama di animali, che vedono Peter come loro leader. Il tradimento di Trilli è presto scoperto, e Peter la bandisce "per sempre" (anche se alla fine viene perdonata). Gianni e Michele partono con i Bimbi Sperduti per trovare gli indiani dell'Isola, che invece li catturano credendo che siano i responsabili del rapimento della figlia del capo, Giglio Tigrato. Toro in Piedi, il capo indiano e padre di Giglio Tigrato, li avverte che se al tramonto sua figlia non sarà tornata, i Bimbi Sperduti (insieme a Gianni e Michele) verranno scotennati.
Nel frattempo, Peter porta Wendy a vedere le sirene. Wendy sta pensando di andarsene quando le sirene cercano di affogarla, ma le cose cambiano quando le sirene fuggono terrorizzate alla vista di Uncino. Peter e Wendy (che spiano rapidamente Uncino) vedono che lui e Spugna hanno catturato Giglio Tigrato, in modo da poterla costringere a rivelare il nascondiglio di Peter. Peter e Wendy la liberano, e Peter è onorato dalla tribù. Uncino quindi trama di sfruttare la gelosia di Trilli per Wendy, spingendola a rivelare l'ubicazione del covo di Peter. Dopo aver ricevuto l'informazione, Uncino rinchiude Trilli in una lanterna come una cella di prigione improvvisata. Wendy e i suoi fratelli alla fine hanno nostalgia di casa e vogliono tornarci, così invitano Peter e i suoi amici ad andare a Londra e farsi adottare dai signori Darling. I Bimbi Sperduti sono d'accordo, ma Peter è talmente contrario alla crescita che si rifiuta, supponendo presuntuosamente che tutti loro sarebbero tornati presto. Intanto i pirati sono in agguato e dopo aver legato e imbavagliato i Bimbi Sperduti e i Darling mentre escono, li portano sulla loro nave lasciando dietro di loro una bomba a tempo per uccidere Peter. Trilli viene a sapere del complotto appena in tempo e, uscita dalla lanterna, riesce a strappare la bomba da Peter mentre esplode.
Peter salva Trilli dalle macerie e insieme affrontano i pirati, liberando i bambini prima che siano costretti a camminare sull'asse. Peter impegna Uncino in un duello mentre i bambini sconfiggono l'equipaggio, e infine riesce a umiliare il capitano. Uncino e il suo equipaggio scappano, con il coccodrillo alle calcagna. Peter requisisce galantemente la nave deserta, e con l'aiuto della polvere di fata di Trilli vola a Londra con i bambini a bordo. Tuttavia, i Bimbi Sperduti decidono di tornare all'Isola che non c'è, piuttosto che essere adottati a Londra.
I signori Darling tornano a casa dalla festa non trovando Wendy nel suo letto, ma a dormire presso la finestra aperta; Gianni e Michele stanno dormendo nei loro letti. I genitori non hanno idea di dove siano stati i bambini. Wendy si sveglia e racconta eccitata le loro avventure. I genitori guardano fuori dalla finestra e vedono quella che sembra essere una nave pirata tra le nuvole. Il signor Darling, che ha ammorbidito la sua posizione circa Wendy, riconosce la nave dai ricordi della sua infanzia, mentre essa scompare tra le nuvole.
</p>
</body>
</html>