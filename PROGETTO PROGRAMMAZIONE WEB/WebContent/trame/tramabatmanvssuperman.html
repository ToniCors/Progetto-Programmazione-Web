<!DOCTYPE html>
<html>
<head>
<meta charset="ISO-8859-1">
<title>BATMAN VS SUPERMAN</title>

<style type="text/css">
p{
  text-align: center ;  
  font: 50px Comic sans MS;
  margin-top: 5px;
}

p.trama{
text-align: center ;  
  font: 15px Comic sans MS;
  margin-left: 5px;
   margin-right: 5px;
   
}



</style>
</head>
<body>
<p>BATMAN VS SUPERMAN</p>
<BR>
<p class="trama">
Il supereroe alieno Superman ha spaccato l'opinione pubblica globale, tra chi lo teme e chi addirittura lo adora come un dio. Tra coloro che lo odiano c'è il miliardario Bruce Wayne, di Gotham City, il quale da vent'anni combatte i criminali della sua città con l'alter-ego del misterioso giustiziere mascherato Batman. Bruce considera l'alieno responsabile dell'ecatombe di cittadini di Metropolis, avvenuta 18 mesi prima, durante lo scontro con il generale Zod. Quel giorno, infatti, Bruce era presente durante la battaglia, e tra le macerie si prodigava cercando di salvare quante più persone possibili (tra cui un suo dipendente della Wayne Enterprises, Wallace Keefe, il quale ha perso le gambe nel caos generatosi). Contemporaneamente Superman, sotto l'identità di Clark Kent, giornalista del Daily Planet, è intenzionato a smascherare Batman, in quanto non ha mai condiviso i suoi metodi da brutale vigilante, nonostante il suo capo, Perry White, gli intimi di lasciar perdere. Anche il nuovo capo della LexCorp, il giovane e mentalmente instabile Lex Luthor, è convinto che l'alieno sia una minaccia per l'umanità. Lex cerca quindi frammenti di kryptonite, una speciale roccia che indebolisce e danneggia i kryptoniani, trovandone il pezzo più grande nell'Oceano Indiano, tra i resti della macchina terraformante di Zod: tutto ciò al fine di uccidere Superman. Lex, tuttavia, viene ostacolato dalla Senatrice June Finch, che vorrebbe processare Superman. Ad ogni modo, Luthor ottiene comunque la kryptonite e il cadavere di Zod (corrompendo un politico vicino alla Finch), al fine di usare il DNA dell'alieno morto per creare un'arma biologica, da utilizzare come deterrente contro Superman.
A Nairomi, in Africa, Lois Lane, compagna e collega di Clark, sta investigando su uno spietato trafficante d'armi locale, ma, in seguito ad una rivolta, la situazione degenera e Superman è costretto ad intervenire salvando la donna e scatenando l'ennesimo putiferio mediatico. Poco tempo dopo, Bruce Wayne si reca ad una raccolta fondi di Lex per rubare alcuni dati riguardanti il traffico illecito di una pericolosa arma dal mainframe della LexCorp, ma la misteriosa Diana Prince lo precede, poiché Luthor possiede dati compromettenti su di lei e altre persone, oltre ad una fotografia che la riguarda. Poco tempo dopo, tuttavia, Diana, non essendo riuscita ad aprire i file di Lex protetti da una crittografia complessa, li riconsegna a Wayne, il quale scopre che lei è una metaumana immortale e che ha combattuto nella prima guerra mondiale. Oltre a lei ci sono i dati di altri metaumani dotati di super poteri, tra cui Superman (gli altri sono Flash, Aquaman e Cyborg). Oltre a questo, Bruce scopre gli esperimenti di Lex con la kryptonite (la misteriosa arma che stava cercando) e decide di rubarla. Bruce, mentre analizza i dati al computer, ha improvvisamente una visione distopica nella quale si ritrova in uno scenario post-apocalittico e Superman è impazzito instaurando una dittatura, al comando di un esercito di umani fanatici che lo venerano e combattono sotto la sua insegna. Unico a combatterlo è lo stesso Batman, a capo di un pugno di disperati partigiani. 
Nel sogno, i ribelli, alla ricerca della kryptonite, vengono traditi e massacrati, e Bruce assiste impotente all'intervento da parte di un esercito di alieni insettoidi, i Parademoni di Darkseid, il quale probabilmente ha invaso la terra e controlla anche la mente di Superman (si scorge anche il grande simbolo di Darkseid nel deserto). Sempre in questa visione, Bruce viene imprigionato e Superman lo uccide, sfondandogli il petto e facendo un riferimento alla morte di una donna a lui molto cara (Lois Lane). Alla morte di Batman nell'incubo, segue il risveglio di Bruce nella vita reale, il quale riceve una breve visita da parte di Flash[3], venuto dal futuro per avvisarlo del fatto che lui aveva ragione su Superman, il quale sarebbe impazzito a causa della morte di Lois.
L'incubo non era altro che il futuro e Flash, tornando indietro, ne ha modificato gli eventi. Alfred cerca di dissuadere Bruce dal combattere contro Superman, ritenendolo un suicidio, ma Batman va avanti per la sua strada e tenta di rubare la kryptonite, con l'ausilio della Batmobile, agli uomini di Lex ma, dopo un lungo inseguimento, il Cavaliere Oscuro viene fermato da Superman, che gli ordina minacciosamente di ritirarsi dall'attività. Successivamente, la senatrice Finch ordina a Superman di presentarsi al Congresso per appurare definitivamente, nell'inchiesta sui fatti accaduti in Africa (che si scoprono essere sempre parte del diabolico piano di Luthor) e sulle azioni incontrollate di Superman, se egli sia una minaccia o meno, ma Lex, che ha messo una bomba nella sedia a rotelle elettrica di Wallace Keefe (anch'egli presente per testimoniare contro Superman), uccide tutti i presenti, camuffando il fattaccio come un attentato terroristico kamikaze dello sfortunato dipendente della Wayne Enterprises e quindi la colpa ricade inevitabilmente sull'Uomo d'Acciaio, reo secondo l'opinione pubblica di non essersi accorto dell'ordigno nascosto o secondo alcuni di essere addirittura complice nell'attentato. L'evento sconvolge Clark, che si allontana in zone remote sulle montagne (luogo dove si confronterà col ricordo e il retaggio del padre adottivo Jonathan).
Nel mentre, Batman ottiene la kryptonite facendo intrusione alla Lexcorp e fabbrica una lancia e delle granate fumogene, fatte anch'esse del suddetto materiale, costruisce un'armatura rinforzata apposita per lo scontro con Superman e allena duramente il suo fisico per batterlo ed ucciderlo. Intanto Luthor accede con i dati biologici di Zod alla navicella coloniale kryptoniana, danneggiata da Superman nella battaglia di Metropolis, e nella camera di clonazione in rovina inganna la I.A. di bordo e fonde il suo DNA con il cadavere di Zod, per creare un antico abominio kryptoniano, in grado di uccidere Superman. Dato che è a conoscenza dell'identità di Superman, Lex rapisce prima la madre adottiva Martha Kent e poi Lois, la quale stava investigando sulle azioni illecite di Lex, per attirare Clark in trappola. Salvata Lois, Superman non può uccidere Lex, poiché altrimenti la madre verrebbe bruciata viva dagli aguzzini che la tengono sotto scacco in un posto in cui neanche lo stesso Luthor ha voluto sapere dove fosse. Inoltre, sempre con la minaccia di uccidergli la madre, Lex impone a Clark di combattere Batman e di ucciderlo entro 60 minuti. Non avendo altra scelta, Clark cede al terribile ricatto di Luthor.
Batman, ignaro della cosa, attiva il bat-segnale in una zona desolata di Gotham in attesa che arrivi Superman per lo scontro che verrà. Clark si presta dunque alla battaglia con il Crociato di Gotham. Dopo pochi minuti in cui precedentemente Superman manifesta in maniera netta la sua superiorità sul Cavaliere Oscuro, Bruce, attirandolo in una trappola ben orchestrata, riesce ad indebolire notevolmente l'Uomo d'Acciaio con una bomba fumogena alla kryptonite. Dopo una lunga lotta in un edificio abbandonato, Batman alla fine ha la meglio su Superman e si appresta a finirlo con la lancia, ma mentre sta per essere ucciso, Clark implora Bruce di salvare Martha. La frase sconvolge il Cavaliere Oscuro, poiché anche sua madre si chiamava Martha e non è a conoscenza della madre adottiva di Superman che è stata rapita da Luthor (la prematura morte dei genitori di Bruce è un trauma che lo tormenta ancora dopo ben 35 anni). Grazie a Lois che arriva appena in tempo sul luogo dello scontro, Bruce capisce che Superman non è un nemico e, per rimediare, rintraccia, grazie al fedele maggiordomo Alfred Pennyworth, la madre di Kent a Gotham e la salva, massacrando almeno due dozzine di mercenari di Luthor che tenevano Martha in ostaggio. Superman, ripresosi, si dirige a Metropolis, ed entra nella navicella kryptoniana, la quale (a causa della creazione dell'abominio) ha cominciato ad emettere scariche elettriche, assorbendo l'intera corrente elettrica di Metropolis. All'interno della nave, Luthor rivela a Kent l'orribile mostro, chiamato Doomsday, scatenandoglielo contro. Il mostro è invincibile e a niente vale la forza combinata di Superman, Batman e di Wonder Woman, accorsa in extremis ad aiutarli. Persino le armi nucleari americane non lo uccidono, dato che Doomsday assorbe l'energia, diventando sempre più forte.
Non vedendo possibilità di sopravvivenza, Clark dichiara a Lois il suo eterno amore e le dice addio, dopodiché, armato della lancia alla kryptonite fabbricata da Batman, uccide Doomsday (che essendo un kryptoniano, condivideva i punti deboli di Superman), ma rimane ferito a morte da un artiglio del mostro, che gli si conficca nel petto. Viene quindi annunciata dai giornali la scomparsa di Superman e del suo alter-ego Clark Kent, dichiarato ufficialmente deceduto nella distruzione della città.
I funerali dell'eroe vengono fatti con una bara vuota, che viene sepolta (dopo un solenne funerale militare pubblico) in una tomba monumentale a Metropolis, mentre Clark viene sepolto a Smallville, il suo paese d'origine nel Kansas. Martha Kent rivela a Lois che Clark voleva sposarla. Al funerale, Bruce Wayne chiede a Diana Prince di aiutarlo a formare un gruppo di difensori, con gli altri metaumani rintracciati da Luthor, al fine di difendere la Terra da una probabile minaccia futura. Infatti Batman si era infiltrato nel carcere dove è rinchiuso Luthor (avendo Lois smascherato i suoi crimini) per minacciarlo e il folle criminale gli aveva annunciato che un nuovo male tra le stelle sarebbe arrivato per conquistare la terra e spazzare via l'umanità. Dopo che Lois lascia il cimitero la terra che stava ricoprendo il feretro inizia ad alzarsi lentamente verso l'alto.
</p>
</body>
</html>